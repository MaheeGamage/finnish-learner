---
title: Linda Liukas
description: Text about Linda Liukas, a Finnish speaker, illustrator and children's book author
difficulty: intermediate
tags: [reading, culture, technology, biography]
---

# Linda Liukas

Linda Liukas (s. 1986 Helsingissä) on suomalainen puhuja, kuvittaja ja lastenkirjailija.

Liukas kävi lukion Helsingissä. Lukion jälkeen vuonna 2007 hän aloitti opinnot Turun kauppakorkeakoulussa, mutta siirtyi syksyllä 2009 Aalto-yliopiston Aalto-esyrityshautomoon, ja opiskeli sivuaineena visuaalista journalismia Taideteollisessa korkeakoulussa.

Vuonna 2010 Liukas perusti ystävänsä Karri Saarisen kanssa Rails Girls -vapaaehtoisjärjestön, joka järjestää naisille koodaamisen viikonloppukursseja. Se on levinnyt yli 200 kaupunkiin ympäri maailman.

Heinäkuussa 2015 Liukkaalta ilmestyi lapsille suunnattu Hello Ruby -ohjelmointikirja, joka on yksi Kickstarterin suurimmista lastenkirjaprojekteista. Vuonna 2018 Hello Ruby oli käännetty 25 kielelle.

Elokuussa 2018 Liukas promovoitiin Tampereen yliopiston kunniatohtoriksi. Samana vuonna talouslehti Forbes listasi Liukkaan teknologian alalla Euroopan merkittävimpien naisten joukkoon.

*Lähde: Wikipedia, muokannut R.Berg*

## Vastaa kysymyksiin:

1. Mikä on Lindan ammatti?
2. Mitä Linda opiskeli?
3. Mikä on Rails Girls?
4. Mikä on Hello Ruby?
5. Onko Linda menestynyt? Miksi? (succesful)

## Vastaukset:

1. Linda on puhuja, kuvittaja ja lastenkirjailija.
2. Linda opiskeli kauppatieteitä (Turun kauppakorkeakoulussa). Hän opiskeli myös Aalto-yliopiston yrityshautomossa (bisnestä) ja sivuaineena visuaalista journalismia.
3. Rails Girls on vapaaehtoisjärjestö (volunteer organisation). Se järjestää (organizes) naisille koodaamisen kursseja. (koodata = to write program code)
4. Hello Ruby on lastenkirja. Se opettaa lapset koodaamaan (=ohjelmoimaan).
5. Joo, esimerkiksi:
   • Forbes listasi Lindan teknologian alalla Euroopan merkittävimpien naisten joukkoon.
   • Elokuussa 2018 Liukas promovoitiin Tampereen yliopiston kunniatohtoriksi.
   • Hello Ruby -kirja, joka on yksi Kickstarterin suurimmista lastenkirjaprojekteista. Vuonna 2018 Hello Ruby oli käännetty 25 kielelle.
   • Rails Girls on levinnyt yli 200 kaupunkiin ympäri maailman.