---
title: Teksti-Birgitta
description: Text about a Finnish-Swedish woman and her language choices for her family
difficulty: intermediate
tags: [reading, culture, bilingualism]
---

# Suomenruotsalainen Birgitta Aaltonen

## "HALUAN, ETTÄ LAPSENI PUHUVAT MYÖS RUOTSIA"

Birgitta Aaltonen on suomenruotsalainen. Hän on kotoisin Hangosta, jossa melkein kaikki puhuvat ruotsia. Nyt hän asuu suomenkielisessä Halikossa
ja on naimisissa suomenkielisen Jarin kanssa. Heillä on kolme lasta, jotka puhuvat sekä suomea että ruotsia.

— Kun tulin Halikkoon, en ajatellut paljon kieltä, Birgitta kertoo. Mutta kun lapset syntyivät, meidän täytyi päättää, mitä kieliä he opiskelevat. Kun
lapset kasvavat, haluan, että he menevät ruotsinkieliseen kouluun. Tämä on minulle tärkeää, koska kaikki puhuvat Halikossa suomea mutta minä
haluan, että meidän lapsista tulee kaksikielisiä. Itse puhun aina ruotsia lapsille, koska minusta äidin ja isän täytyy opettaa lapsille omaa
äidinkieltään.

Koska Halikossa ei ennen ollut ruotsinkielistä koulua, Birgitta aloitti sen. Nyt ruotsinkielinen koulu on samassa talossa kuin myös suomenkielinen
koulu, ja Birgitta on koulun opettaja. Koulussa on vain kuusi oppilasta, mutta ensi vuonna tulee kolme tai neljä lasta lisää. Birgitta haluaisi, että
koulussa olisi kaksi opettajaa.

Suomenkielisellä ja ruotsinkielisellä koululla on paljon yhteistyötä. Lapset leikkivät yhdessä ulkona, ja he myös urheilevat paljon yhdessä, esimerkiksi
pelaavat kesällä jalkapalloa ja talvella jääkiekkoa. Kun suomenkielinen koulu menee teatteriin tai museoon, ruotsinkielinen koulu menee mukaan.

Nyt myös monet suomenkieliset lapset haluavat oppia ruotsia. Birgitta opettaa heitä tiistaina ja torstaina koulun jälkeen. He siis opiskelevat ruotsia
vapaa-aikana. Lapset sanovat, että ruotsin kielen opiskelu on hauskaa.

Lähde: Selkouutiset

**Sanasto:**
- päättää = to decide 
- yhteistyö = co-operation 
- esimerkiksi = for example

## Luetaan
1. Mistä Birgitta on kotoisin?
2. Missä Birgitta asuu nyt?
3. Onko Birgitalla lapsia?
4. Mitä Birgitta sanoo kielistä (suomesta ja ruotsista)?
5. Kuinka monta opettajaa ja oppilasta on Halikon ruotsinkielisessä koulussa?
6. Mitä suomenkielinen ja ruotsinkielinen koulu tekevät yhdessä?
7. Mitä mieltä suomenkieliset lapset ovat ruotsin kielestä?