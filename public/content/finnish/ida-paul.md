---
title: Ida Maria Paul
description: Text about Ida Maria Paul, a Finnish singer-songwriter
difficulty: intermediate
tags: [reading, culture, music, biography]
---

# Ida Maria Paul

![Ida Paul Ilosaarirockissa heinäkuussa 2018. Kuva: Tuomas Vitikainen - Oma teos, CC BY-SA 4.0](https://commons.wikimedia.org/w/index.php?curid=77036434)

Ida Maria Paul on suomalainen laulaja-lauluntekijä. Hän on omien kappaleidensa lisäksi kirjoittanut kappaleita myös muun muassa Kaija Koolle, Mikael Gabrielille, Lauri Tähkälle ja Anna Abreulle.

Paul on kotoisin Tammisaaresta. Paulin isä on amerikkalainen ja äiti suomalainen. Hän asui kuusivuotiaana vuoden ajan Yhdysvalloissa. Sen jälkeen hän palasi Suomeen.

Peruskoulun jälkeen Paul kävi Helsingissä Ressun lukiota, josta hän valmistui keväällä 2015. Paul hyväksyttiin maaliskuussa 2015 opiskelemaan yhteiskuntatieteitä Yhdysvaltoihin Harvardin yliopistoon. Hän kuitenkin päätti lykätä opiskelujen aloittamista vuodella. Paul valmistui Harvardin yliopistosta kesäkuussa 2021.

Paul osallistui kesällä 2015 biisileirille, jossa hän pääsi kirjoittamaan kappaletta Roope Salminen & Koirat -yhtyeelle. Häntä pyydettiin mukaan laulamaan kappaleelle Madafakin darra. Kappale sijoittui Suomessa parhaimmillaan virallisen singlelistan sekä radiolistan ykköseksi.

Warner Music Finlandin tuotantopäällikkö Asko Kallonen ehdotti Paulille soolokappaleiden tekemistä, ja hän suostui. Paul julkaisi 20. tammikuuta 2016 esikoissinglensä Laukauksia pimeään. Saman vuoden huhtikuussa Paul julkaisi toisen singlensä, Kunhan muut ei tiedä.

Kesästä 2016 alkaen Paul on julkaissut musiikkia duona Kalle Lindrothin kanssa nimellä Ida Paul & Kalle Lindroth.

*Teksti: https://fi.wikipedia.org/wiki/Ida_Paul, muok. Lehtolampi 2024*

## Vastaa kysymyksiin:

1. Mikä on Idan ammatti?
2. Millainen perhe Idalla on?
3. Mitä Ida opiskeli yliopistossa?
4. Mitä Ida tekee nyt?
5. Onko Ida menestynyt? Miksi? (succesful)